<HTML>
  <head>
    <meta http-equiv="Content-Type" content="text/html; charset=windows-1251">
<LINK REL=STYLESHEET TYPE="text/css" href="mystyle.css">
  </head>
  <body>
<p>
    <a href='5_4.html'>Назад</a> 
    <a href='Menu5.html'>Зміст</a>
    <a href='5_6.html'>Вперед</a>
</p>
    <h1>Задачі на знаходження НСД за алгоритмом Евкліда</h1>
<p>Число n є дільником числа m, якщо число m ділиться на число n без остачі.</p>
<p>Дільники числа 18:  1, 2, 3, <b>6</b>, 9, 18.</p>
<p>Дільники числа 24:  1, 2, 3, 4, <b>6</b>, 12, 24.</p>
<p>Найбільший спільний дільник  чисел 18 та 24 це 6. Скорочено: НСД (18, 24) = 6.</p>
<p>НСД (m, n)  це найбільше з чисел на яке діляться і m і n.</p>
<p>Два числа m та n називаються <b>взаємно простими</b>, якщо їх НСД (m, n)=1. Наприклад, НСД(9, 16)=1. Не плутати з простими числами! Числа 9 та 16 не прості, бо мають дільники окрім 1 та самого числа.</p>
<p>Алгоритм Евкліда дозволяє знайти НСД двох натуральних чисел. </p>
<p><b>Суть алгоритму Евкліда </b>– два числа порівнюють, та з більшого віднімають менше до тих пір, поки числа не стануть рівними. Число, якому вони стануть рівними і є їх найбільший спільний дільник.</p>
<p><b>Алгоритм Евкліда змінює вхідні дані! </b>Тому рекомендується їх запам’ятовувати у інші змінні. </p>


<h2>Приклад </h2>
<p>Знайдіть НСД(n,m)найбільший спільний дільник двох натуральних чисел, за алгоритмом Евкліда.</p>
<h3>Результат роботи програми</h3>
<table align=center>
<tr><th>Ввід</th> <th>Вивід</th> </tr>
<tr><td>18 24</td> <td>6</td></tr>
<tr><td>9 16</td> <td>1</td></tr>
</table>

<h3>Змінні:</h3>
<p>Вхідні: </p>
<ul>
<li>n – перше натуральне число (цілого типу)
<li>m – друге натуральне число (цілого типу )
</ul>
<p>Вихідні:</p>
<ul>
<li>nsd –найбільший спільний дільник чисел n та m (цілого типу)
</ul>
<h3>Алгоритм</h3>
<ol>
<li>Спочатку потрібно ввести числа оператором read(n,m).
<li>Якщо числа не рівні потрібно з більшого віднімати менше, поки вони не стануть рівними. Тобто спочатку потрібно перевіряти умову, а потім змінювати числа. Тому будемо використовувати цикл while.
<li>У заголовку циклу перевіряється умова n<>m , числа не рівні? 
<ul>
<li>Якщо умова вірна, тобто числа різні, то тіло циклу виконується  і робиться перехід на перший оператор циклу  (пункт 4).
<li>Якщо умова не вірна, тобто числа рівні, то тіло циклу пропускається і виконується перехід на перший оператор після циклу (пункт 5).
</ul>
<li>У тілі циклу будемо виконувати такі дії:
<ul>
<li>Оператор if n>m then порівнює числа. 
<li>Якщо умова вірна, то змінюємо більше число n оператором  n:=n - m.
<li> Якщо умова невірна, то змінюємо більше число m  оператором  m:=m - n.
<li>Виконується перехід на заголовок циклу (пункт 3).
</ul>
<li>Коли цикл закінчиться, тобто числа стають рівними (n=m) присвоюємо  значення будь-якого з них (наприклад n), змінній nsd оператором nsd:=n. 
<li>Виводимо на екран знайдений НСД оператором writeln(nsd).
</ol>
<h3>Блок–схема програми</h3>
<h4 align=center><img src="5_5/image001.gif"></h4>
<h3>Програма</h3>
<table align=center>
<tr><td>
var n,m,nsd:word;<br>
begin<br>
read(n,m); <br>
while n<>m do <br>
if n>m then n:=n-m<br>
else m:=m-n;<br>
nsd:=n;<br>
writeln(nsd);<br>
end.
</td></tr>
</table>
<h3>Трасування програми </h3>
<p>Проводячи трасування програми, потрібно обов’язково дивитись текст програми!</p>

<table align=center>
<tr><th width=30%>Оператор</th> <th>n</th> <th>m</th>  <th>nnsd</th><th>Пояснення</th> </tr>
<tr><td>read(n,m)</td> <td>18</td><td>24</td><td>&nbsp;</td><td>Ввід чисел</td></tr>
<tr><td>while n<>m do</td> <td>&nbsp;</td><td>&nbsp;</td><td>&nbsp;</td><td>Заголовок циклу. Перевірка умови. Умова вірна, тому перехід на початок циклу.</td></tr>
<tr><td>if n>m then</td> <td>&nbsp;</td><td>&nbsp;</td><td>&nbsp;</td><td>Перевірка умови. Умова невірна, тому виконується оператор, що стоїть після else.</td></tr>
<tr><td>m:=m-n</td> <td>&nbsp;</td><td>6</td><td>&nbsp;</td><td>Зміна числа m</td></tr>
<tr><td>while n<>m do</td> <td>&nbsp;</td><td>&nbsp;</td><td>&nbsp;</td><td>Заголовок циклу. Перевірка умови. Умова вірна, тому перехід на початок циклу.</td></tr>
<tr><td>if n>m then</td> <td>&nbsp;</td><td>&nbsp;</td><td>&nbsp;</td><td>Перевірка умови. Умова вірна, тому виконується оператор, що стоїть після then.</td></tr>
<tr><td>n:=n-m</td> <td>12</td><td>&nbsp;</td><td>&nbsp;</td><td>Зміна числа n </td></tr>
<tr><td>while n<>m do</td> <td>&nbsp;</td><td>&nbsp;</td><td>&nbsp;</td><td>Заголовок циклу. Перевірка умови. Умова вірна, тому перехід на початок циклу.</td></tr>
<tr><td>if n>m then</td> <td>&nbsp;</td><td>&nbsp;</td><td>&nbsp;</td><td>Перевірка умови. Умова вірна, тому виконується оператор, що стоїть після then.</td></tr>
<tr><td>n:=n-m</td> <td>6</td><td>&nbsp;</td><td>&nbsp;</td><td>Зміна числа n </td></tr>
<tr><td>while n<>m do</td> <td>&nbsp;</td><td>&nbsp;</td><td>&nbsp;</td><td>Заголовок циклу. Перевірка умови. Умова невірна, цикл завершується. Перехід на оператор після циклу</td></tr>
<tr><td>nsd:=n</td> <td>&nbsp;</td><td>&nbsp;</td><td>6</td><td>Запам’ятовуємо значення НСД у змінній nsd</td></tr>
<tr><td>writeln(nsd)</td> <td>&nbsp;</td><td>&nbsp;</td><td>&nbsp;</td><td>Вивід значення НСД на екран.</td></tr>
</table>

<h2>Варіанти задач</h2>
<ol>
<li>Знайдіть найменше спільне кратне (НСК) за формулою <img src="5_5/image002.gif"  align=middle> .
<li>Дано два цілих числа. З’ясуйте, чи вони взаємно прості.
<li>Дано натуральні числа a і b, що позначають чисельник та знаменник простого дробу. Скоротіть дріб, тобто знайдіть такі натуральні числа p та q, що не мають спільних дільників, що <img src="5_5/image004.gif"  align=middle> . Пояснення: за алгоритмом Евкліда знаходимо НСД(a,b) та ділимо чисельник та знаменник на це число.
<li>Знайдіть суму двох простих дробів. Тобто дано натуральні числа a, b, c, d. Потрібно знайти два взаємно простих числа p і q, таких що  <img src="5_5/image006.gif"  align=middle>. Пояснення: скласти два дробу. Чисельник дорівнює a*d+b*c. Знаменник дорівнює b*d. Потім за алгоритмом Евкліда знаходимо НСД чисельника та знаменника та ділимо чисельник та знаменник на це число.
<li>Знайдіть найбільший спільний дільник трьох натуральних чисел, за алгоритмом Евкліда та формулою НСД(a,b,c)=НСД(НСД(a,b),c).
<li>Дано числа M, N, R. Знайдіть в інтервалі [M, N]  усі  числа взаємно прості з R. 
<li>Знайдіть усі пари взаємно простих чисел в інтервалі [M, N] 
<li>Знайти всі правильні прості дроби, що не скорочуються, знаменники яких не більше 7 (дріб задається двома натуральними числами – чисельником та знаменником).
Відповідь: 1/2 1/3 2/3 1/4 3/4 1/5 2/5 3/5 4/5 1/6 5/6 1/7 2/7 3/7 4/7 5/7 6/7
<li>Дано натуральні числа m, n1, n2, ...,nm (m>=2). Обчисліть НСД(n1,n2,...,nm ), використовуючи співвідношення 
НСД(n1,n2,...,nm)=НСД(НСД(n1,n2,...,nm-1),nm) та алгоритм Евкліда. Пояснення: числа вводити у циклі, ввести два числа, знайти для них НСД, ввести третє число, знайти НСД для третього числа та знайденого НСД перших двох чисел, ввести четверте число і т.д. поки не будуть введені всі числа.
</ol>
<p>
     <a href='5_4.html'>Назад</a> 
    <a href='Menu5.html'>Зміст</a>
    <a href='5_6.html'>Вперед</a>
</p>
  </body>
</HTML>
        
                             
     
  




